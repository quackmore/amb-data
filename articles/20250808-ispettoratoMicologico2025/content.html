<p>Con l'inizio della stagione dei funghi, l'Agenzia di Tutela della Salute di Bergamo attiva i punti dell'Ispettorato Micologico sul territorio provinciale. Da lunedì 18 agosto fino a venerdì 28 novembre, i cittadini che hanno raccolto funghi, li hanno ricevuti in regalo o acquistati al di fuori dei normali circuiti commerciali potranno rivolgersi gratuitamente negli uffici di Bergamo, Trescore Balneario e Treviglio.</p><p><img src="./micologo_lavoro.jpg" alt="Tecnico della Prevenzione al lavoro nell'Ispettorato Micologico">L'attività viene svolta da Tecnici della Prevenzione del Dipartimento di Igiene e Prevenzione Sanitaria di ATS, abilitati all'esercizio di Ispettore Micologo dopo un percorso teorico-pratico specializzato. Per fissare l'appuntamento nelle sedi di Bergamo e Trescore Balneario è possibile utilizzare l'apposita piattaforma online raggiungibile tramite QR CODE o procedere telefonicamente.</p><h2>Sedi, orari e contatti</h2><p>BERGAMO - via Borgo Palazzo, 130 - Pad. 9 | Tel: 035-2270.586 | Lunedì, Martedì, Giovedì h. 14:00-16:00</p><p>TRESCORE BALNEARIO - via Ospedale, 38 | Tel: 035-2270.586 | Lunedì, Mercoledì h. 14:00-16:00</p><p>TREVIGLIO - via S. Giovanni Bosco, 3 | Tel: 035-385.163 | Orario definito a seguito di appuntamento telefonico</p><h2><img src="./funghi_analisi.jpg" alt="Funghi preparati per l'analisi di commestibilità">Indicazioni per l'analisi</h2><p>Il fungo appena raccolto deve essere pulito sommariamente e conservato in frigorifero (non in cantina) senza sacchetti di plastica. Fino al momento della consegna all'Ispettorato - che deve avvenire il prima possibile - non deve essere sgambato, né pulito, né lavato, né precotto.</p><p>L'esperto micologo rilascerà una certificazione di commestibilità fornendo specifiche indicazioni sulla corretta conservazione e trattamento termico. I funghi non commestibili, tossici o velenosi verranno inviati a distruzione. Nel 2024 sono state rilasciate 220 certificazioni, confermando l'importanza di questo servizio per la sicurezza alimentare.</p><blockquote>L'Ispettorato micologico garantisce consulenze H24 ai Presidi Ospedalieri provinciali per un tempestivo riconoscimento delle specie fungine in caso di sospetta intossicazione.</blockquote><p><br></p>